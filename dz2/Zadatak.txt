Нека је дата табела CUSTOMER_ACCOUNT која представља табелу из једног
стандардног benchmark-a за тестирање перформанси база података. Структура ове табеле
је следећа: (CA_ID, CA_B_ID, CA_C_ID, CA_NAME, CA_TAX_ST, CA_BAL). CA_ID је
примарни кључ табеле (целобројни податак), и индекс се креира над њим. Параметри
CA_B_ID, CA_C_ID, CA_TAX_ST су административни подаци везани за рачун
(целобројног типа), CA_NAME представља име рачуна (стринг), а CA_BAL представља
стање на рачуну (реалан број).
Табела је дата текстуалном датотеком која има следећу структуру (| преставља делимитер
у датотеци):
CA_ID|CA_B_ID|CA_C_ID|CA_NAME|CA_TAX_ST|CA_BAL
Потребно је имплементирати Б+ стабло реда m (где је m минимално 3, а максимално 10)
као индексну структуру (у наставку индекс) над табелом CUSTOMER_ACCOUNT ради
ефикасног претраживања рачуна по примарном кључу. За сваки кључ је везан и
показивач на структуру која чува све податке о рачуну.
Реализовати следеће операције над индексом:

1. [20 поена] Стварање и уништавање индекса над табелом
CUSTOMER_ACCOUNT. Приликом стварања индекса корисник уноси ред Б+
стабла.
2. [5 поена] Испис индекса на стандардни излаз тако да су појединачни чворови
уочљиви (међусобно размакнути). Ова ставка ће бити тестирана за мале величине
табела (репрезентативна величина табеле за ову ставку је дата у датотеци
CustomerAccount20.txt)
3. [15 поена] Додавање новог записа (рекорда) у табелу (уносе се сви подаци о
рачуну)
4. [15 поена] Брисање записа у табели по задатом примарном кључу. Корисник
задаје примарни кључ записа који се брише.
5. [15 поена] Претраживање једног података. Корисник задаје један примарни кључ
по коме се врши претрага. Претрага треба да на стандардни излаз испише
одговарајући запис, као и укупан број корака за које је целокупна претрага
завршена.
6. [15 поена] Претраживање k података. Корисник задаје број примарних кључева
(параметар k) и низ кључева дужине k над којима се врши претрага. Кључеви у
низу су у произвољном редоследу. Претрага треба да на стандардни излаз испише
укупан број корака за које је целокупна претрага завршена, као и да креира
датотеку са пронађеним записима, према горњем формату.
7. [15 поена] Претраживање k сукцесивних података. Корисник задаје број
примарних кључева (параметар k) и примарни кључ почетног записа. Претрага
треба да на стандардни излаз испише укупан број корака за које је целокупна
претрага завршена, као и да креира датотеку са пронађеним записима, према
горњем формату.

Корисник са програмом интерагује путем једноставног менија. Програм треба да испише
садржај менија, а затим да чека да корисник изабере (унесе путем тастатуре) редни број
неке од понуђених ставки, након чега, пре извршења, од корисника очекује да по потреби
унесе додатне параметре. Поступак се понавља све док корисник у менију не изабере
опцију за прекид програма.
