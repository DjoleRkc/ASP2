ZADATAK 1:
Нека је дат уређени низ К дужине k који садржи целобројне кључеве. У зависности од
редног броја i проблема који се решава одређују се карактеристике низа који је потребно
имплементирати (да ли се кључеви могу понављати и уређеност низа):
4. Нерастући низ са могућим понављањем кључева

Потребно је имплементирати m-арну претрагу, која функционише по принципу
уопштене бинарне претраге тако што низ уређених кључева дели на m приближно
једнаких делова и претрагу наставља у једном од њих. Процес поделе се понавља у
изабраном делу док се тражени кључ не пронађе или се не утврди да се он не налази у
низу. Уколико параметар m има вредност два, претрага се своди на класичну бинарну
претрагу, уколико узима вредност три, претрага се своди на тернарну претрагу, итд.
Програм треба да омогући следеће функционалности:

1. [5 поена] Унос уређеног низа кључева К дужине k из датотеке или са стандардног
улаза (корисник бира одакле се уноси).
2. [10 поена] Генерисање уређеног низа кључева К величине k у задатом опсегу, где
параметар k и опсег задаје корисник. Вредности кључева треба да буду
пседуослучајни бројеви из задатог опсега, а да се при том очува уређеност низа.
3. [20 поена] Претрагу уређеног низа К на задати кључ употребом m-арне претраге.
Вредност параметра m и кључа по коме се врши претрага задаје корисник.
4. [15 поена] Оптимизовану претрагу уређеног низа К на низ кључева P употребом
m-арне претраге. Корисник уноси уређени низа кључева P дужине p на које се
врши претрага. Кључеви су уређени на исти начин као и низ над којим се ради
претрага. Параметре m и p задаје корисник.
5. [5 поена] Евалуацију перформанси m-арног претраживања генерисањем секвенце
кључева у задатом опсегу и одређивањем просечног броја корака потребног за
претраживање. Евалуацију вршити за све вредности параметра m из скупа
вредности [2-6] и приказати добијене резултате за сваку вредност параметра.
Кључеви на које се врши претрага задају се један по један.
6. [5 поена] Евалуацију перформанси оптимизованог m-арног претраживања над
низом кључева генерисањем секвенце кључева у задатом опсегу и одређивањем
просечног броја корака потребног за претраживање. Евалуацију вршити за све
вредности параметра m из скупа вредности [2-6] и приказати добијене резултате
за сваку вредност параметра.

Корисник са програмом интерагује путем једноставног менија. Програм треба да испише
садржај менија, а затим да чека да корисник изабере (унесе путем тастатуре) редни број
неке од понуђених ставки, након чега, пре извршења, од корисника очекује да по потреби
унесе додатне параметре. Поступак се понавља све док корисник у менију не изабере
опцију за прекид програма.

ZADATAK 2:
Написати програм за рад са бинарним стаблом претраживања (BST) које садржи
целобројне кључеве. BST се креира на основу уређеног низа кључева К дужине k из
задатка 1. Сматрати да у оквиру чвора стабла постоји показивач лево и десно подстабло,
као и показивач на оца. Уређеност кључева у стаблу може се модификовати тако да буде
у складу са уређеношћу низа К.
Потребно је подржати следеће операције за рад са стаблом бинарног претраживања:
1. [10 поена] Формирања стабла на основу уређеног низа кључева К
2. [10 поена] Уметање новог кључа у стабло
3. [5 поена] Претрагу стабла на задати кључ
4. [5 поена] Форматиран испис садржаја стабла
5. [5 поена] Евалуацију перформанси претраживања у BST над низом кључева
генерисањем секвенце кључева у задатом опсегу и одређивањем просечног броја
корака потребног за претраживање.
6. [5 поена] Брисање стабла из меморије

У зависности од редног броја ј проблема који се решава, уметање поновљених кључева
реализовати на следећи начин:
1. Чувањем листе свих кључева у оквиру једног чвора стабла

Корисник са програмом интерагује путем једноставног менија. Програм треба да испише
садржај менија, а затим да чека да корисник изабере (унесе путем тастатуре) редни број
неке од понуђених ставки, након чега, пре извршења, од корисника очекује да по потреби
унесе додатне параметре. Поступак се понавља све док корисник у менију не изабере
опцију за прекид програма.
Напомена: Код исписа стабла, испис неке комбинације обилазака стабла се не прихвата
као адекватно решење, већ стабло треба адекватно форматирати.

